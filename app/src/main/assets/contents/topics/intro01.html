<!DOCTYPE html>
<html lang="bn">
<head>
    <meta charset="UTF-8">
    <title>তাজবীদ শিক্ষা</title>
</head>
<body>
<div class="reference" xmlns="http://www.w3.org/1999/html">
    <h2>এক নজরে দেখে নিন</h2>
    <h3>এ বইটি অন্য সকল তাজবীদের বই থেকে আলাদা কেন?</h3>
</div>
<p>১। সকল শ্রেণীর পাঠকের বোঝার সুবিধার্থে সহজ সরল ভাষায় লিখিত। অনেক সময় ভাষাগত জটিলতার কারণে জানা বিষয়গুলোকে ও অজানা আর কঠিন মনে হয়। তাই এ বইয়ে আরবী পরিভাষা কে যথাসম্ভব বাদ দিয়ে বাংলা ভাষায় সহজভাবে নিয়মগুলোকে তুলে ধরা হয়েছে।</p>

<p>২। চিত্রের সাহায্যে আরবী ২৯টি হরফের মাখরাজ আলোচনা করা হয়েছে। যাতে করে প্রত্যেকেই সঠিকভাবে আরবী হরফসমূহকে উচ্চারণ করতে পারে। মাখরাজ শেখার জন্যে নতুন পদ্ধতি অবলম্বন করা হয়েছে যা সবচেয়ে সহজ এবং শতভাগ কার্যকর। নতুন এ পদ্ধতিটি হচ্ছে আমরা যখন মাখরাজ অনুশীলন করব তখন হরফকে আলিফ, লাম, ছ¦দ, কাফ এভাবে উচ্চারণ করবনা বরং প্রত্যেকটি হরফকে হরকত (যবর, যের, পেশ) দিয়ে পড়ব। লক্ষ্য করলে দেখবেন, আমরা বলি জিহ্বার গোড়া থেকে ক্বফ উচ্চারিত হয় অথচ ক্বফ বলতে আমরা ঠোট ও দাঁত ব্যবহার করি। তাই ১৭ মাখরাজ মুখস্থ থাকা স্বত্ত্বেও আমরা তেলাওয়াতের ক্ষেত্রে তা প্রয়োগ করতে পারিনা। আলহামদুলিল্লাহ্! আমরা যদি হরকত দিয়ে ক্বফ কে তার মাখরাজ থেকে অনুশীলন করি তবে তা খুবই কার্যকর হয়। যেমনঃ জিহ্বার গোড়া থেকে قَ قِ قُ ক্ব, ক্বি, ক্বু।</p>

<p>৩। তাজবীদ শেখার ক্ষেত্রে অন্যতম এক জটিলতার নাম হচ্ছে “প্রকারভেদ”। যেমন মদ্দ দশ প্রকার, এ দশ প্রকার মাদ্দ বুঝে মুখস্থ রাখা সবার পক্ষে সম্ভব নয়। তাই এ বইয়ে এ দশ প্রকার মদ্দের মূল নিয়ম খুব সহজভাবে আলোচনা করা হয়েছে। যাতে করে সকলেই যেন মদ্দের নিয়মকে আয়ত্ত করে কোরআন তেলাওয়াতের ক্ষেত্রে প্রয়োগ করতে পারে।</p>

<p>৪। গুন্নাহর নিয়ম আয়ত্ত করার জন্যে আরবী ২৯টি হরফের প্রত্যেকটিকে উদাহরণ দিয়ে বোঝানো হয়েছে।</p>

<p>৫। ওয়াকফ সম্পর্কে এত বিস্তারিত আলোচনা খুব সম্ভবত শুধুমাত্র এ বইটিতেই পাওয়া যাবে। যাতে করে এর পাঠক কোরআনুল কারীমে কোথায় ওয়াকফ করবে এবং কিভাবে ওয়াকফ করবে সে বিষয়ে সুস্পষ্ট জ্ঞান লাভ করতে পারে।</p>

<p>৬। নামাজে সর্বাধিক পঠিত ১১টি সূরাকে বিভিন্ন রংয়ের সংকেত দ্বারা পেশ করা হয়েছে। যাতে করে এ বইয়ের পাঠকেরা নির্ভূল তেলাওয়াতে নামায আদায় করতে পারে।</p>

<h3>বিশুদ্ধভাবে কুরআন তেলাওয়াত করতে হলে যা কিছু জানতে হবেঃ</h3>
<p>পবিত্র কুরআনুল কারিমকে শুদ্ধ করে তেলাওয়াত করতে হলে আমাদেরকে অবশ্যই যে বিষয়গুলো জানতে হবে তা হলোঃ</p>
<ul>
    <li>মাখরাজ</li>
    <li>মাদ্দ</li>
    <li>গুন্নাহ্</li>
</ul>

<p><strong>১. মাখরাজঃ</strong> মাখরাজ শব্দের অর্থ বের হওয়ার স্থান। যে স্থান থেকে আরবী হরফসমূহ বের হয় তাকে মাখরাজ বলে। গলা, মুখ, ঠোট এ তিনটি স্থানের ১৭টি পয়েন্ট থেকে আরবী হরফসমূহ উচ্চারণ হয়। এ বইয়ে আমরা সেই ১৭টি পয়েন্ট চিত্রসহ আলোচনা করেছি। মাখরাজ মুখস্থ করতে হবে না বরং নিয়মিত অনুশীলনের মাধ্যমে আমরা আরবী হরফসমূহকে তার নির্দিষ্ট স্থান থেকে উচ্চারণ করা শিখে যাব ইনশা-আল্লাহ্॥</p>

<p><strong>২. মাদ্দঃ</strong> কোন হরফকে দীর্ঘ করে উচ্চারণ করাকে মাদ্দ বলে। কুরআনুল কারীম বিশুদ্ধভাবে তেলাওয়াতের জন্য কোথায় মাদ্দ করতে হবে সেটা জানা অপরিহার্য। মাদ্দের চারটি নিয়ম ও তিনটি চিহ্ন জানতে হবে।</p>

<p><strong>৩. গুন্নাহ্ঃ</strong> কিছু নির্দিষ্ট স্থানে ن ও مِ এবং দুই যবর/দুই যের/ দুই পেশ যুক্ত হরফকে সেই হরফের মাখরাজ থেকে নয় বরং নাক থেকে গুনগুন করে পড়াকে গুন্নাহ্ বলে। এ গুন্নাহ করাটা কখনো কখনো ওয়াজিব। আলহামদুলিল্লাহ্! মাত্র পাঁচটি নিয়ম জানলে পুরো কুরআনুল কারীম নির্ভূলভাবে গুন্নাহ্ আদায় করা যায়।</p>

<p>নিয়মিত অনুশীলনের মাধ্যমে যদি শুধুমাত্র (মাখরাজ, মাদ্দ ও গুন্নাহ) এ তিনটি বিষয়কে আয়ত্ত করতে পারি তবে আমাদের অজানা আর তেমন কিছু থাকবে না। গুন্নাহর ৫টি নিয়ম, মাদ্দের ৪টি নিয়ম ও ৩ টি সংকেত। সুতরাং গুন্নাহ্ ও মাদ্দের মাত্র ৯ টি নিয়ম। এ ৯ টি নিয়ম মুখস্থ করতে হবে, মাখরাজ মুখস্থ করা নয় বরং নিয়মিতভাবে অনুশীলন করতে হবে।</p>
</body>
</html>